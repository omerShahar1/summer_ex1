# מטלה 1 - גרפים (Classes, Namespaces and Operators)

למטלה הזאת 2 חלקים עיקריים - החלק הראשון הוא ליצור מחלקה שמייצגת גרף ולממש אלגוריתמים על הגרפים (זה הזמן להזכר בקורס אלגוריתמים 1) והחלק השני הוא לממש אופרטורים הפועלים על גרפים.

במטלה הזאת הייצוג של הגרף שלכם יתבצע בעזרת מטריצת שכנויות - https://he.wikipedia.org/wiki/%D7%9E%D7%98%D7%A8%D7%99%D7%A6%D7%AA_%D7%A9%D7%9B%D7%A0%D7%95%D7%AA.

הגרף יכול להיות גרף מכוון ולא מכוון וגם גרף ממושקל. מטריצת השכנויות חייבת להיות מטריצה ריבועית.

עליכם לכתוב את הקבצים הבאים:

```
Graph.cpp
Algorithms.cpp
```

הקובץ `Graph.cpp` מכיל מחלקה המייצגת גרף וגם את האופרטורים.
המחלקה מכילה את הפעולות `loadGraph` המקבלת מטריצת שכנויות וטוענת אותה לתוך הגרף ו-`printGraph` שמדפיסה את הייצוג של הגרף (הפורמט לבחירתכם, ראו דוגמה ב-`Demo.cpp`).

הקובץ `Algorithms.cpp` מכיל מימושים לאלגוריתמים על גרפים. ביניהם:

- `isConnected(g)` - האלגוריתם מקבל גרף ומחזיר 1 אם הגרף קשיר (אחרת מחזיר 0).
- `shortestPath(g,start,end)` - האלגוריתם מקבל גרף, קודקוד התחלה וקודקוד סיום ומחזיר את המסלול הקל ביותר (במקרה שהגרף לא ממושקל - הקצר ביותר) בין שני הקודקודים. במידה ואין מסלול כזה, האלגוריתם יחזיר -1.
- `isContainsCycle(g)` - האלגוריתם מקבל גרף ומדפיס מעגל כלשהו. אם לא קיים מעגל בגרף, האלגוריתם יחזיר 0.
- `isBipartite(g)` - האלגוריתם מקבל גרף ומחזיר את החלוקה של הגרף לגרף דו-צדדי. אם אי אפשר לחלק את הגרף, האלגוריתם יחזיר 0.
- `negativeCycle(g)` - האלגוריתם מקבל גרף ומוצא מעגל שלילי (כלומר מעגל שסכום המשקלים של הצלעות שלילי). אם לא קיים מעגל כזה, האלגוריתם ידפיס שלא קיים מעגל שלילי.

עליכם להוסיף למחלקה את האופרטורים הבאים:

- שישה אופרטורים חשבוניים: חיבור (+) הוספה (+=) פלוס אונרי (+), ושלושת האופרטורים המקבילים לחיסור (-). כאמור, חיבור/חיסור של שתי מטריצות מוגדר רק על מטריצות מאותו סדר גודל nXn. ניסיון לחבר/לחסר שתי מטריצות שלא מקיימות תנאי זה יגרום לזריקת שגיאה.
- שישה אופרטורי השוואה: גדול, גדול-או-שווה, קטן, קטן-או-שווה, שווה, לא-שווה. לשם מטלה זו כללי השוואת גרפים הם כדלקמן:

  1. גרפים G1 ו-G2 ייקראו שווים אם הם מטריצת השכונויות שלהם שווה או אם G1 לא גדול מ-G2 וגם G2 לא גדול מ-G1.
  2. גרף G2 גדול מגרף G1 אם הגרף G1 מוכל ממש בגרף G2. אם אף גרף לא מוכל ממש בשני והגרפים לא שווים, אז גרף G2 גדול מגרף G1 אם מספר הצלעות ב-G2 גדול ממספר הצלעות ב-G1. אם בכל זאת מספר הצלעות זהה, אז הגרף G2 גדול מהגרף G1 אם המטריצה המייצגת של G2 בעלת סדר גודל גבוה יותר משל G1.

- הגדלה ב-1 (++) והקטנה ב-1 (--) לפני ואחרי המספר. פעולה זו תגדיל או תקטין ב-1 את כל המשקלים של הצלעות בגרף.
- הכפלה בסקלר שלם (`int`) - מכפיל את המשקל של כל הצלעות.
- הכפלת גרפים - אנחנו מגדירים את פעולת הכפל בין גרף G1 לגרף G2 על ידי מכפלה של המטריצות המייצגות של שני הגרפים. התוצאה צריכה להיות מטריצה המייצגת גרף. ניסיון לבצע כפל בין גרפים בגדלים שונים צריך לזרוק שגיאה.
- אופרטור פלט - הדפסה הגיונית של הגרף (צורת ההפדסה היא לשיקולכם).

הקובץ `Demo.cpp` מכיל דוגמאות של קלטים ופלטים.
  
עליכם לכתוב בנוסף לכל הקבצים גם טסטים מלאים שבודקים את כל מקרי הקצה האפשריים. כמו כן, בתחילת כל קובץ עליכם להוסיף את המייל שלכם. אי עמידה בהנחיות תגרור הפחתה בציון. 
עליכם להגיש במודל קובץ טקסט המכיל 3 שורות: בשורה הראשונה מספר הת"ז שלכם, בשורה השנייה הקישור לגיטהאב של הפתרון שלכם ובשורה השלישית המייל שלכם. 

שימו לב שהגשת הפרויקט היא אישית. מותר להתייעץ, לקבל עזרה, ולהשתמש באינטרנט אבל יש לדווח בכתב על כל עזרה שקיבלתם, בהתאם לתקנון היושר של המחלקה - https://www.ariel.ac.il/wp/cs/wp-content/uploads/sites/88/2020/08/Guidelines-for-Academic-Integrity.pdf.
בהצלחה!
  
